 # Træningsopgaver om variable og betingelser

Lav først alle exercises fra Learning Processing kapitel 4 og 5



### Opgave 1: Skift baggrundsfarve med musen

Lav et program, der ændrer baggrundsfarven afhængigt af, hvor på skærmen musen befinder sig.

 - Brug `if-else`-betingelser til at kontrollere, om musen er på venstre eller højre side af skærmen. Hint: du kan bruge den indbyggede variable `width` for at finde ud af hvor bred skærmen er.

 -  Skift baggrundsfarven afhængigt af musens position.



### Opgave 2: Tegn en figur baseret på tastaturinput

Lav et program, der tegner forskellige figurer baseret på hvilket bogstav på tastaturet, der trykkes.

 - Brug `if`-betingelser til at kontrollere, hvilket bogstav der er trykket, og tegn en bestemt figur. Hint: du skal bruge den indbyggede variable `key` for at finde ud af hvilken tast, der er trykket på. Fx vil følgende være sandt, når man trykker på tasten ‘x’. 

    <code><span style="color:green">if</span>(<span style="color:DarkMagenta">key</span> == <span style="color:grey">x</span>)</code>

 - Du kan for eksempel bestemme at et tryk på r skal tegne et rektangel, c for en cirkel og l for linje.



### Opgave 3: Tænd og sluk lyset

Lav et program hvor man kan tænde og slukke lyset. Når lyset er slukket, skal hele skærmen være sort. Når lyset er tændt, skal baggrunden være hvid og der skal være en gul cirkel på skærmen.

 - Erklær en variabel `lightOn` med en passende type

 - Giv variablen en værdi, der signalerer, at lyset er tændt

 - I metoden `draw()` skal du aflæse variablen `lightOn` og sætte baggrunden til sort hvis lyset er slukket og til hvid, hvis lyset er tændt. Hvis lyset er tændt, skal der også tegnes en gul cirkel på skærmen.

 - I metoden `keyPressed()` skal du aflæse variablen `lightOn` og sætte den til det modsatte. Det vil sige, at hvis lyset er tændt, skal det slukkes når man trykker på en tast og hvis det er slukket, skal det tændes.  

 

 

 

 