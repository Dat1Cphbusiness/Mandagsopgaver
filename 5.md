# Træningsopgaver til command line og Javaklasser

### Opgave 1: Tilføj drikkevarer til en ArrayList og udskriv dem
- Lav en klasse <code>MyDrinks</code> i SublimeText og gem den som en .java-fil.
- Giv klassen en <code>main</code>-metode. I metoden skal du
  - erklære en variable af typen <code>ArrayList\<String\></code>, som du fx kan kalde <code>drinks</code>
  - initialisere din variabel, så den refererer til en ny <code>ArrayList</code>
  - tilføje et antal drikkevarer til din liste. Det gør du ved at tilføje <code>Strings</code> som fx "Coffee", "Tea", "Beer" til listen.
- Kompiler din klasse fra prompten med <code>javac</code>. Du kan godt køre din kode, men da der ikke printes noget endnu, kan du ikke se, at koden kører.
- Lav et loop, som kører din liste af drikkevarer igennem og printer navnene på alle de drikke, der ligger i listen. Hint: brug <code>System.out.println()</code> til dette.
- Kompiler igen din kode fra prompten og kør den derefter.

### Opgave 2: Brug Drink-objekter
Denne opgave ligner opgave 1 meget. Du kan derfor tage udgangspunkt i din besvarelse af opgave 1, men lad være med at ændre i den klasse, du lavede til opgave 1. Lav i stedet nye klasser til besvarelse af opgave 2. 

- Lav en klasse <code>Drink</code>  og gem den som en .java-fil.
- Giv klassen to attributter: <code>name</code> og <code>price</code> med passende datatyper.
- Giv klassen en konstruktør, som tager to parametre og sætter værdien af de to attributter <code>name</code> og <code>price</code>.
- Lav en ny klasse <code>DrinksAndPrices</code> med en <code>main</code>-metode og gem den som .java-fil.
- I <code>main</code>-metoden skal du nu lave en <code>ArrayList\<Drink\></code> og tilføje 2-4 nye <code>Drink</code>-objekter til listen. Du bestemmer selv hvilke drikkevarer, du vil tilføje.
- Lav et loop, som kører din liste af drikkevarer igennem og printer navnene på alle de drikke, der ligger i listen.
- Kompiler din kode fra prompten og kør den derefter.
- Lav et nyt loop, som kører listen igennem og printer navn + pris på dine drikkevarer.
- Kompiler din kode fra prompten og kør den derefter.

### Opgave 3: Brug metoder i Drink-klassen
I denne opgave kan du genbruge din <code>Drink</code>-klasse fra opgave 2, men du skal lave en ny klasse med en <code>main</code>-metode. 
Du kan fx kalde denne klasse for <code>DrinkClient</code>. 

- Lav den nye klasse med <code>main</code>-metoden, som beskrevet ovenfor.
- Udvid din <code>Drink</code>-klasse fra opgave 2, så den får en metode, som kan printe navnet og prisen på drinken. Kald metoden for <code>printNameAndPrice()</code>. Metoden skal være <code>public</code> og den skal ikke returnere noget.
- I din <code>main</code>-metode skal du nu lave en <code>ArrayList</code> af <code>Drink</code>-objekter og tilføje nogle objekter til listen.
- Lav et loop, som kører din liste af drikkevarer igennem og kalder metoden <code>printNameAndPrice() på alle de drikke, der ligger i listen. 
- Kompiler igen din kode fra prompten og kør den derefter.
    
